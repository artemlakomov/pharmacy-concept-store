<h3>Офіційні умови та правила участі у Pharmacy Concept Store Club</h3>
<h4>1. Умови отримання клубної картки</h4>
<p>Клубна картка надається клієнту в обмін на заповнену базову реєстраційну форму. Після цього на рахунок клубної картки буде переведено 200 балів на знак подяки за участь у програмі лояльності. Клієнт отримує 1 основну картку та 3 картки у формі брелока — всі вони прив’язані до єдиного рахунку. За бажанням клієнта маленькі картки можуть передаватися для використання іншим особам.</p>
<h4>2. Нарахування балів</h4>
<p>Бали нараховуються на всі види покупок, незалежно від того, регулюються ціни на певні ліки державою чи ні. Клубна картка має бути в наявності під час розрахунку — це неодмінна умова для нарахування балів. Списання балів можливо лише за наявності основної картки. Розрахунковими одиницями є бали, які нараховуються за кожну сплачену гривню. Базова формула: 1 гривня = 1 бал.</p>
<p>Передбачено нарахування підвищеної кількості балів відповідно до груп товарів та послуг:
<ul>
    <li>кількість балів за покупку ліків та медичної техніки помножується на коефіцієнт «3»;</li>
    <li>кількість балів за покупку лікувальної косметики помножується на коефіцієнт «6»;</li>
    <li>кількість балів за оплату процедур краси помножується на коефіцієнт «10»;</li>
    <li>кількість балів за оплату ексклюзивних процедур помножується на коефіцієнт «20».</li>
</ul>
</p>
<p>Актуальну інформацію про товари, за придбання яких нараховуються додаткові бали, Вам повідомлять фахівці Pharmacy Concept Store, або цю інформацію Ви можете дізнатись на нашому інтернет-сайті. Додаткові бали також нараховуються під час проведення акцій за придбання певних товарів, товарних груп або наборів товарів; в певні дні: свята, дні народження тощо.</p>
<p>Якщо Ви повертаєте товар, за придбання якого були нараховані бали, сума цих балів буде списана з рахунку клубної картки. Ця операція буде відображена у Вашому чеку та в історії покупок на особистій сторінці покупця на сайті.</p>
<h4>3. Використання балів</h4>
<p>Для отримання можливості витрачати бали на придбання товарів на рахунку клубної картки має бути сума, яка перевищує 500 балів. На оплату покупки можна використати будь-яку суму балів за умови, що на рахунку залишиться не менше ніж 500 балів.</p>
<p>Бали перераховуються у грошовий еквівалент за наступною формулою: 1 бал = знижка на покупку у розмірі 1 копійка.</p>
<p>Під час дії спеціальних пропозицій для учасників Pharmacy Concept Store Club деякі товари та послуги можна буде придбати за певну кількість балів на рахунку клубної картки. За цієї умови грошовий еквівалент балів може бути нижчим за встановлену ціну на товар, яку клієнт мав би сплатити у разі розрахунку грошовими одиницями.</p>
<h4>4. Довідкова інформація</h4>
<p>Кількість нарахованих за покупку балів, а також кількість витрачених балів відображається на касовому чеку, який Ви отримуєте при кожній покупці. Кількість балів можна дізнатися на інтернет-сайті www.pharm-concept.com, на особистій сторінці покупця.</p>
<p>Якщо з Вашою клубною карткою сталася будь-яка неприємність, Вам потрібно звернутися до адміністратора Pharmacy Concept Store для отримання нової картки. Усі накопичені бали будуть збережені.</p>
